## Есе-рефлексія
### про командну роботу та етичні виклики 

Робота над проєктом стала важливим досвідом не тільки в плані програмування, але й у плані командної роботи. Найбільшими викликами для мене стали технічні та комунікаційні аспекти, про які я розповім в цьому есе. 

Перше за що я хочу написати тут , це те що ми працювали в групі, де були жорстко закріплені ролі, і на перший погляд це здавалося перевагою, але згодом стало зрозуміло, що такий формат має і нюанси, оскільки ролі не завжди співрозмірні, і через це іноді в команді виникали конфлікти. Але все ж, мені сподобались запропоновані викладачами ролі, оскільки було цікаво розібратись з чимось новим для себе, взяти для себе щось складніше, або ж якщо в мене була роль умовного “наглядача” чи перевіряючого , було цікаво все ще раз перевірити та допомогти іншим з їхньою частиною роботи, оскільки все ж хотілось зрівноважити розподіл хоч трішки. Таким чином, я водночас була зацікавлена і мала змогу отримати для себе нові знання і досвід. 

Друге це те, що у кожного з нас був різний графік, різне навантаження в університеті та різний рівень впевненості в окремих частинах проєкту. Через це ми часто працювали “коли є час”, а не всі одночасно, і це впливало на синхронізацію та загальну організацію роботи. Іноді навіть виникали конфлікти між колегами та суперечки, хтось не відповідав днями, хтось мовчки робив щось без попередження, або не встигав з дедлайном і не попереджав про це . Але добре що все вдавалось вирішити, та все ж таки домовитись. Мені здається, що наша команда навіть через ці описані нюанси була досить гнучкою: ми всі в більшості випадків намагалися підлаштуватися один під одного і загалом кожен робив вклад у своєму темпі чи розмірі. Проте, нам бракувало більшої структурованості. Ми не вели формальний журнал рішень, і часто доводилося пригадувати, чому ми зробили саме так, або згадувати логіку попередніх змін. Це створювало плутанину, коли одна частина логіки впливала на іншу. Також проблеми були з тим що ми чітко не визначались, хто за яку реалізацію фр чи юсерсторі відповідає , та яку частину функціоналу реалізовуватиме. Через це в когось могло не бути стимулу робити більше, щоб досягти балансу в залученості проекту, бо вважали що і так зробили достатньо, а хтось брав на себе більшу відповідальність та обʼєм роботи, хоч ми і повідомляли одне одному в чат свої наробки. Хотілось щоб продукт працював якісно та не відкладувати все на останній момент.  Думаю на наступні проекти варто краще домовлятись про цей так званий “журнал рішень” та чіткий розподіл ролей, бо в цьому проекті з цим реально була проблема... принаймі для мене. На етапах перевірки та мого частого ручного тестування довелось проявляти постійну ініціативу, і можна сказати перевіряти чужі частини, та часто виправляти самостійно чужі баги та помилки щоб все працювало якісно, що забирало в мене дуже багато часу, замість того щоб робити своє. 

Ще одна складність полягала в тому, що деякі частини проєкту доводилося допрацьовувати вже після того, як вони мали бути готові, тому що вони або ламали щось інше, або при перевірці виявлялося, що логіка працює не зовсім так, як потрібно. Часто я займалася тим, щоб знайти помилку та виправити. Це давало мені розуміння, як працюють різні частини системи, але інколи здавалося, що я витрачаю більше часу на виправлення нюансів аніж на написання коду. Фікси у фронтенді часто вимагали змін у бекенді, а іноді навіть маленькі зміни призводили до падіння тестів і CI/CD, що теж було не меншим стресом, аніж інші виклики. 

Багато що було абсолютно новим для мене та команди , але якщо чесно, це було супер цікаво водночас . У проєкті я виконувала роль і фронтенд і бекенд розробника, QA lead, debug engineer та багато іншого, що дало мені змогу бути різносторонньо залученою. Мій внесок охоплює серйозний обсяг як логіки, так і відповідальності. Виконані мною ролі навчили мене брати відповідальність не лише за свій код, а й за якість продукту загалом.
Якщо говорити про команду, то кожен зробив свій вклад. Так, іноді було складно зібрати все в одне ціле, і деякі речі доводилося довго узгоджувати, але в підсумку ми змогли довести проєкт до функціонального робочого стану. 

Попри згадані труднощі, в нас було багато і позитивних моментів. По-перше, я відчула, що за час проєкту навчилася краще комунікувати: якщо щось не працює, одразу писала в чат про це, або сама робила фікс. По-друге, я значно прокачала технічну частину. Але найголовніше  я навчилася працювати так, щоб бачити продукт не тільки з позиції “я написала код”, а з позиції “це має бути зручно, логічно і працювати в усіх ситуаціях”. Я навчилася краще розподіляти роботу, бачити вузькі місця, та починати розуміти, що командний проєкт це завжди баланс між технікою та взаємодією між людьми, а частенько ця взаємодія не завжди приємна, але треба вміти домовлятись та шукати компроміс, або ж брати ініціативу в свої руки. Відчуваю, що стала більш впевнена як розробниця та і як учасник команди. Цей проєкт дав мені реальний досвід -  справді корисний і живий досвід, а не суху теорію . Це хороший НЕ один  урок для мене і розуміння того, що я можу і хочу брати складні задачі , розбиратись з ними, не боятися помилок та рухатись вперед,  дякуючи курсу та постійній підтримці своїх викладачів, які для цього доклали великих зусиль.