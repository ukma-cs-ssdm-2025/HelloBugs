## Есе-рефлексія
Загалом робота над цим проєктом стала для мене справді новим досвідом як і командної взаємодії так і роботи з різними технічними частинами. Це було для мене вперше щоб потрібно було поєднувати і різні ролі і дотримання строків виконання і узгоджувати все з командою. Ми з командою пройшли довгий шлях та під кінець побудували хорошу взаємодію, та отримали крутий результат.   

### Командна робота
Для початку хотіла б звернути увагу на ролі. Це цікаво та досить корисно, бо ми не витрачали час на те щоб розібратись хто яку частину робить. Також кожен з нас міг спробувати якусь нову для себе роль, і можливо знайти те що подобається найбільше. Як на мене, то перші 4 тижні десь ролі були чітко розподілені, в кожного була своя частина роботи, але всі робили приблизно однаково. Коли вже почались складніші завдання то я помітила що ролі стали нерівномірні. В когось було заповнити звіт, а хтось мав написати тести, тому було б добре якби і в таких моментах ролі плюс мінус мали однакове навантаження.   
В загальному в нас був принцип ініціативи, хто може робити ту чи іншу частину роботи, той і брався за неї. З одного боку це було зручно тим що кожен робив те що вмів робити найкраще, але з іншого не було чіткої домовленості за ким закріплена певна частина роботи, тому іноді щось могло загубитись.  
Також іноді було проблемно з часовими проміжками. В кожного свої дедлайни з інших предметів, різне навантаження. В деякі моменти робота була повʼязана між собою, тому потрібно було чекати коли хтось зробить свою частину щоб братись за власну. Іноді це дуже заважало, бо до прикладу поки в мене був вільний час і я могла виконати свою роботу, в іншого учасника не було можливості взятись за роботу. Але більшість часу наша команда намагалась узгоджувати ці моменти та старались щоб не затягувати до дедлайну, та вчасно виконати роботу.  

### Технічна частина
З технічної точки зору я вивчила багато чого нового під час роботи над цим проєктом. Найскладнішим для мене виявилось те, що будь-яка маленька зміна могла впливати на всю систему. Інколи я не могла наперед визначити чи впаде CI/CD після того як я додам новий функціонал і кожен раз при заливанні нового коду переживала що все впаде. Після декількох таких падінь, я кожен раз перевіряла тести, чи нічого не ламатиме новий функціонал. Іноді навіть попри це воно все одно падало, і тоді йшло набагато більше часу щоб просто пофіксити та виправити все що може спричинити падіння. Це могло займати більше часу ніж просто додати функціонал. Але з плюсів, завдяки цим проблемам я навчила більше розуміти як працюють різні частини проекту, стала більш уважною з тим що саме я заливаю, також навчилась виходити із складних ситуацій.

### Висновки
Робота з цим проєктом допомогла мені більше зрозуміти як працює робота в команді, як працювати з складними процесами. Цей проект показав мені і слабкі сторони з якими я могла б попрацювати, та врахувати в наступних проектах. Але попри всі труднощі, я стала краще розуміти як будується командна робота, що найважливіша складова комунікація між учасниками та як багато різноманітної роботи може бути в одному проєкті. 